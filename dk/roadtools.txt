<title>Vejanlæg dialog hjælp </title>

<h1>Vejanlæg dialog</h1>

<p>
<em>Beskrivelse:</em><br>
Denne dialog indeholder værktøjer til at bygge veje, busstoppesteder,
tunneller, lastepladser, vejdepoter og jernbaneovergange.
</p>

<p>
<em>Udseende:</em><br>
Dialogen består af seks (6) symboler, der hver repræsenterer et byggeværktøj.
</p>

<p>
Gående fra venstre mod højre samt oppefra og ned er de forskellige symboler:
</p>

<p>
<em>Byg vejanlæg:</em><br>

Dette værktøj vil bygge en vej imellem to kort-kvadrater. Ved venstreklik på
symbolet forandres cursoren til et vej-symbol. For at bygge en vej
venstreklikkes på start-kvadratet. Cursoren forandres derved til en
bulldozer. Venstreklik derefter på slut-kvadratet. Simutrans vil nu bygge en
vej imellem de to kvadrater.<br>
Der bliver kun bygget på frie kvadrater og over egne og andre spilleres veje.
Andre spilleres jernbanespor vil ikke blive krydset. Benyt jernbaneovergange,
broer eller tunneller til at krydse disse "forhindringer".<br>
Hvis der ikke kan findes en forbindelse imellem de to kvadrater vil der ikke
blive bygget noget overhovedet.
</p>

<p>
<em>Byg busstoppested:</em><br>
Dette værktøj benyttes til at bygge busstoppesteder på veje. Ved venstreklik
på symbolet forandres cursoren til et stoppestedssymbol. Venstreklik derefter
på en vej, hvor du vil have stoppestedet placeret.
</p>

<p>
<em>Byg tunneller:</em><br>
Dette værktøj benyttes til at bygge tuneller. Ved venstreklik på symbolet
ændres cursoren til et tunnelsymbol. Tunneller benyttes til at lave
<strong>lige</strong> vejstrækninger igennem et bjerg. Benyt tunneller til at
undgå at skulle bygge udenom eller over bjerget.<br>
For at bygge en tunnel skal vejene, der skal forbindes, bygges først. Byg de
to veje så de ender overfor hinanden og opad en skråning på det bjerg,
tunnellen skal gå igennnem. Det er vigtigt, at vejene er på samme niveau på
hver side af bjerget.<br>
Venstreklik derefter på en af vejafslutningerne, hvorefter de vil blive
forbundet med en tunnel.
</p>

<p>
<em>Byg lasteplads:</em><br>
Dette værktøj benyttes til at bygge lastepladser. Lastepladser benyttes af
dine lastbiler til at laste eller aflevere varer. En lasteplads bygges ved at
venstreklikke på symbolet, hvorved cursoren forandres til et lastepladssymbol,
og derefter venstreklikke på en <strong>vejafslutning</strong>, hvor du vil
have lastepladsen placeret. <strong>Bemærk at der højest kan være to køretøjer
på en lastplads af gangen</strong>
</p>

<p>
<a href="roadtools2.txt">Vejanlæg dialog hjælp (fortsat)</a>
</p>
